Pe mare se află N vapoare. Malul este în mod curios perfect drept şi este reprezentat prin axa Ox a sistemului de coordonate. Cele N vapoare sunt reprezentate prin perechi de coordonate (Vxi, Vyi), unde Vyi este strict pozitiv (marea este deasupra axei Ox). Pe mal se află M faruri, date prin coordonatele lor Fxi (fiind exact la limita dintre mare şi uscat, y-ul lor este întotdeauna 0). Cele M faruri sunt ciudate pentru că ele nu pot lumina decât în stânga. Astfel aria luminată de fiecare far i este delimitată de un sfert de cerc cu o rază Fri. Mai exact, un vapor este luminat de un anumit far dacă se află în stânga farului (are x-ul mai mic) şi distanţa de la far la vapor este mai mică sau egală cu valoarea Fri asociată farului respectiv.
Pentru fiecare far se mai dă şi un număr natural strict pozitiv Fni. Din motive greu de înţeles, şeful portului doreşte ca fiecare far i să lumineze cel puţin Fni vapoare (un vapor poate fi luminat de mai multe faruri). El doreşte consum minim de energie şi vrea să afle pentru fiecare far raza minimă necesară pentru a lumina numărul cerut de vapoare.Determinaţi pentru fiecare far valoarea Fri care reprezintă raza minimă necesară pentru ca farul să lumineze cel puţin Fni vapoare.